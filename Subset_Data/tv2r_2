Seks nye borgmestre på vej i arbejdstøjet
04 januar 2010 kl. 08.50
Mandag er første arbejdsdag for seks nye borgmestre i Syd og Sønderjylland - bl.a. i Fredericia, hvor den nye borgmester Thomas Banke smug-kiggede inden for på det ferie-tomme rådhus i dag.
Thomas Banke  er den første Venstre-borgmester i Fredericia i næsten 90 år. I dag kiggede han inden for på byens rådhus - den tidligere så sikre socialdemokratiske fæstning - der faldt ved kommunalvalget.
 
Thomas Banke er kun 28 år og dermed Danmarks yngste borgmester og politisk førstemand i en kommune.
 
Han fik 3.241 personlige stemmer, mens den nu tidligere borgmester Uffe Steiner Jensen fik 2.911. 
 
I dag er det meget ensomt at være borgmester på det juleferie-lukkede rådhus i Fredericia. Fra i morgen skal Thomas Banke begynde forfra med en hel masse, og han er glad for at få nogen medarbejdere, han kan læne sig op af for at komme godt i gang.  
 
Døren til borgmesterkontoret er låst. Den gamle borgmester har åbenbart ikke helt forladt det. Men det har han i morgen tidlig.
 
Ud over Fredericia møder nye borgmestre i morgen på rådhusene i Sønderborg, Haderslev, Vejle,Hedensted og Kolding.
 
Thomas Banke og Jørn Petersen i Kolding er debutanter i borgmester-rollen, mens  
de fire andre nye borgmestre tidligere har båret kæden i deres gamle kommuner før kommunalreformen.
